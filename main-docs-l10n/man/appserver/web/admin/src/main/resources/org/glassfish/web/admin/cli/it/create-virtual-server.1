create-virtual-server(1)Comandi secondari della utilitcreate-virtual-server(1)

NOME
       create-virtual-server - crea il server virtuale specificato

SINTASSI
           create-virtual-server [--help]
           --hosts hosts
           [--httplisteners http-listeners]
           [--networklisteners network-listeners]
           [--defaultwebmodule default-web-module]
           [--state={on|off}]
           [--logfile log-file]
           [--property (name=value)[:name=value]*]
           [--target target]
           virtual-server-id

DESCRIZIONE
       Il comando secondario create-virtual-server crea il server virtuale
       specificato. La funzione di virtualizzazione di GlassFish Server
       consente di servire più domini URL da un unico processo server HTTP che
       resta in ascolto su più indirizzi host. Se l'applicazione è disponibile
       in due server virtuali, questi condividono comunque gli stessi pool di
       risorse fisiche.

       Questo comando secondario è supportato solo in modalità remota.

OPZIONI
       --help, -?
           Visualizza il testo della Guida per il comando secondario.

       --hosts
           La lista separata da virgole (,) dei valori consentiti
           nell'intestazione della richiesta host per selezionare il server
           virtuale corrente. Ogni server virtuale configurato per lo stesso
           gruppo di connessione deve disporre di un host univoco per tale
           gruppo.

       --httplisteners
           La lista separata da virgole (,) degli ID dei listener HTTP. È
           necessaria solo per un server virtuale diverso da quello
           predefinito. I listener HTTP vengono convertiti in listener di
           rete. Questa opzione non è più valida, ma viene conservata per
           garantire la compatibilità con le versioni precedenti. Utilizzare
           --networklisteners. Se si utilizza --networklisteners, questa
           opzione viene ignorata.

       --networklisteners
           La lista separata da virgole (,) degli ID dei listener di rete. È
           necessaria solo per un server virtuale diverso da quello
           predefinito.

       --defaultwebmodule
           Il modulo Web standalone associato al server virtuale per
           impostazione predefinita.

       --state
           Determina se un server virtuale è attivo (on) o non attivo (off
           oppure disabilitato). Il valore predefinito è on. Quando non è
           attivo, il server virtuale non gestisce le richieste.

       --logfile
           Il nome del file in cui devono essere scritte le voci di log per il
           server virtuale. Per impostazione predefinita, è il log del server.
           L'account utente utilizzato per eseguire il server deve poter
           scrivere nel file e nella directory in cui viene conservato il log
           degli accessi.

       --property
           Coppie nome-valore di proprietà per la configurazione del server
           virtuale. Sono disponibili le proprietà riportate di seguito.

           sso-max-inactive-seconds
               Specifica il numero di secondi trascorsi i quali il record SSO
               di un utente può essere rimosso se non viene ricevuta alcuna
               attività client. Poiché Single Sign-On viene utilizzato tra più
               applicazioni sullo stesso server virtuale, l'accesso a una
               qualsiasi delle applicazioni mantiene attivo il record SSO. Il
               valore predefinito è 300 secondi (5 minuti). Valori più elevati
               estendono la persistenza del record SSO, ma richiedono un
               maggiore utilizzo della memoria del server.

           sso-reap-interval-seconds
               Specifica il numero di secondi che intercorrono tra le
               eliminazioni di record SSO scaduti. Il valore predefinito è 60.

           setCacheControl
               Specifica una lista separata da virgole di direttive di
               risposta Cache-Control. Per la lista delle direttive valide,
               vedere la Sezione 14.9 del documento disponibile all'indirizzo
               http://www.ietf.org/rfc/rfc2616.txt
               (http://www.ietf.org/rfc/rfc2616.txt).

           allowLinking
               Se il valore di questa proprietà è true, le risorse che
               corrispondono a collegamenti simbolici vengono servite per
               tutte le applicazioni Web distribuite nel server virtuale. Le
               singole applicazioni Web possono sostituire tale impostazione
               utilizzando la proprietà allowLinking sotto l'elemento
               sun-web-app nel file sun-web.xml:

                   <sun-web-app>
                   <property name="allowLinking" value="[true|false]"/>
                   </sun-web-app>
               Il valore predefinito è true.

           accessLogWriteInterval
               Indica il numero di secondi trascorsi i quali il log viene
               scritto sul disco. Il log degli accessi viene scritto quando il
               buffer è pieno o quando scade l'intervallo di tempo previsto.
               Se il valore è 0 (zero), il buffer viene scritto sempre, anche
               se non è pieno. Ciò significa che i messaggi del log vengono
               memorizzati direttamente nel file ogni volta che si accede al
               server.

           accessLogBufferSize
               Specifica la dimensione in byte del buffer in cui vengono
               memorizzate le chiamate del log degli accessi.

           allowRemoteAddress
               Lista separata da virgole di pattern di espressioni regolari
               con cui viene confrontato l'indirizzo IP del client remoto. Se
               si specifica questa proprietà, l'indirizzo remoto deve
               corrispondere perché la richiesta venga accettata. Se non si
               specifica questa proprietà, vengono accettate tutte le
               richieste, a meno che l'indirizzo remoto non corrisponda a un
               pattern denyRemoteAddress. Il valore predefinito per questa
               proprietà è il valore nullo.

           denyRemoteAddress
               Lista separata da virgole di pattern di espressioni regolari
               con cui viene confrontato l'indirizzo IP del client remoto. Se
               si specifica questa proprietà, l'indirizzo remoto non deve
               corrispondere perché la richiesta venga accettata. Se questa
               proprietà non viene specificata, l'accettazione della richiesta
               viene controllata esclusivamente dalla proprietà
               allowRemoteAddress. Il valore predefinito per questa proprietà
               è il valore nullo.

           allowRemoteHost
               Lista separata da virgole di pattern di espressioni regolari
               con cui viene confrontato il nome host del client remoto (come
               restituito da java.net.Socket.getInetAddress().getHostName() ).
               Se si specifica questa proprietà, il nome dell'host remoto deve
               corrispondere perché la richiesta venga accettata. Se non si
               specifica questa proprietà, vengono accettate tutte le
               richieste, a meno che il nome dell'host remoto non corrisponda
               a un pattern denyRemoteHost. Il valore predefinito per questa
               proprietà è il valore nullo.

           denyRemoteHost
               Lista separata da virgole di pattern di espressioni regolari
               con cui viene confrontato il nome host del client remoto (come
               restituito da java.net.Socket.getInetAddress().getHostName() ).
               Se si specifica questa proprietà, il nome dell'host remoto non
               deve corrispondere perché la richiesta venga accettata. Se
               questa proprietà non viene specificata, l'accettazione della
               richiesta viene controllata esclusivamente dalla proprietà
               allowRemoteHost. Il valore predefinito per questa proprietà è
               il valore nullo.

           authRealm
               Specifica l'attributo name di un elemento auth-realm, il quale
               sostituisce il realm di autenticazione predefinito dell'istanza
               server per le applicazioni Web standalone distribuite al server
               virtuale. Un realm definito nel file web.xml di un'applicazione
               Web standalone sostituisce il realm del server virtuale.

           securePagesWithPragma
               Impostare questa proprietà su false per garantire che i
               download di file tramite SSL funzionino correttamente in
               Internet Explorer per tutte le applicazioni Web su questo
               server virtuale.

               È possibile impostare questa proprietà per un'applicazione Web
               specifica. Per i dettagli, vedere "glassfish-web-app" in Oracle
               GlassFish Server Application Deployment Guide.

           contextXmlDefault
               domain-dir del file context.xml per questo server virtuale, se
               utilizzato. Per ulteriori informazioni sul file context.xml,
               vedere "Using a context.xml File" in Oracle GlassFish Server
               Application Development Guide e The Context Container
               (http://tomcat.apache.org/tomcat-5.5-doc/config/context.html).
               I parametri di contesto, le voci di ambiente e le definizioni
               delle risorse in context.xml sono supportati in GlassFish
               Server.

           alternatedocroot_n
               Specifica una radice di documenti (docroot) alternativa, dove n
               è un numero intero positivo che consente di specificarne più di
               una. Le docroot alternative consentono alle applicazioni Web di
               eseguire richieste per determinate risorse dall'esterno della
               rispettiva docroot, sulla base della eventuale corrispondenza
               tra tali richieste e uno o più pattern URI delle docroot
               alternative dell'applicazione Web.

               Se una richiesta corrisponde a un pattern URI della docroot
               alternativa, questa viene mappata alla docroot alternativa
               mediante l'aggiunta dell'URI della richiesta (senza la radice
               contesto dell'applicazione Web) alla posizione fisica della
               docroot alternativa (directory). Se una richiesta corrisponde a
               più pattern URI, la docroot alternativa viene determinata in
               base al seguente ordine di priorità:

               ·   Corrispondenza esatta

               ·   Corrispondenza tra percorsi di lunghezza massima

               ·   Corrispondenza tra estensioni

               Ad esempio, le seguenti proprietà definiscono tre docroot
               alternative. Il pattern URI della prima docroot alternativa
               utilizza una corrispondenza esatta, mentre i pattern URI della
               seconda e della terza docroot alternativa utilizzano
               rispettivamente corrispondenze tra estensioni e prefissi di
               percorsi di lunghezza massima.

                   <property name="alternatedocroot_1"
                      value="from=/my.jpg dir=/srv/images/jpg"/>
                   <property name="alternatedocroot_2"
                      value="from=*.jpg dir=/srv/images/jpg"/>
                   <property name="alternatedocroot_3"
                      value="from=/jpg/* dir=/src/images"/>
               Il value di ogni docroot alternativa è costituito da due
               componenti, from, che specifica il pattern URI della docroot
               alternativa, e dir, che specifica la posizione fisica della
               docroot alternativa (directory). Nel componente dir è
               consentito l'uso di spazi.

               È possibile impostare questa proprietà per un'applicazione Web
               specifica. Per i dettagli, vedere "glassfish-web-app" in Oracle
               GlassFish Server Application Deployment Guide.

           send-error_n
               Specifica i mapping di pagine di errore personalizzate per il
               server virtuale, che sono ereditati da tutte le applicazioni
               Web distribuite nel server virtuale. Un'applicazione Web può
               sostituire questi mapping di pagine di errore personalizzate
               nel rispettivo descrittore di distribuzione web.xml. Il valore
               di ogni proprietà send-error_n è costituito da tre componenti,
               che possono essere specificati in qualsiasi ordine.

               Il primo componente, code, specifica il codice dello stato di
               risposta HTTP a tre cifre in base al quale la pagina di errore
               personalizzata dovrebbe essere restituita nella risposta.

               Il secondo componente, path, specifica il percorso del file
               system completo o relativo della pagina di errore
               personalizzata. Un percorso di file system relativo viene
               interpretato come relativo rispetto alla directory
               domain-dir/config.

               Il terzo componente, reason, è facoltativo e specifica il testo
               della stringa esplicativa (quale Unauthorized o Forbidden) da
               restituire.

               Ad esempio:

                   <property name="send-error_1"
                      value="code=401 path=/myhost/401.html reason=MY-401-REASON"/>
               Questa definizione di proprietà di esempio comporta la
               restituzione del contenuto di /myhost/401.html con le risposte
               401 insieme alla riga di risposta seguente:

                   HTTP/1.1 401 MY-401-REASON

           redirect_n
               Specifica di considerare la richiesta indirizzata a un URL
               precedente come una richiesta per un nuovo URL. Queste
               proprietà sono ereditate da tutte le applicazioni Web
               distribuite nel server virtuale. Il valore di ogni proprietà
               redirect_n è costituito da due componenti, che possono essere
               specificati in qualsiasi ordine.

               Il primo componente, from, specifica il prefisso dell'URI
               richiesto per il quale individuare corrispondenze.

               Il secondo componente, url-prefix, specifica il nuovo prefisso
               URL da restituire al client. Il prefisso from viene
               semplicemente sostituito da questo prefisso URL.

               Ad esempio:

                   <property name="redirect_1"
                   value="from=/dummy url-prefix=http://etude"/>

           valve_n
               Specifica il nome completamente qualificato di una classe Valve
               personalizzata, dove n è un numero intero positivo che consente
               di specificarne più di una. La classe Valve deve implementare
               l'interfaccia org.apache.catalina.Valve di Tomcat o di release
               precedenti di GlassFish Server oppure l'interfaccia
               org.glassfish.web.valve.GlassFishValve della release corrente
               di GlassFish Server. Ad esempio:

                   <property name="valve_1"
                      value="org.glassfish.extension.Valve"/>
               È possibile impostare questa proprietà per un'applicazione Web
               specifica. Per i dettagli, vedere "glassfish-web-app" in Oracle
               GlassFish Server Application Deployment Guide.

           listener_n
               Specifica il nome classe completamente qualificato di un
               listener Catalina personalizzato, dove n è un numero intero
               positivo che consente di specificarne più di uno. La classe
               listener deve implementare l'interfaccia
               org.apache.catalina.ContainerListener o
               org.apache.catalina.LifecycleListener. Ad esempio:

                   <property name="listener_1"
                      value="org.glassfish.extension.MyLifecycleListener"/>
               È possibile impostare questa proprietà per un'applicazione Web
               specifica. Per i dettagli, vedere "glassfish-web-app" in Oracle
               GlassFish Server Application Deployment Guide.

           docroot
               Il percorso assoluto della directory della radice del documento
               per il server. Non più valida. Sostituita da un attributo
               virtual-server, docroot, a cui è possibile accedere utilizzando
               i comandi secondari get, set e list.

           accesslog
               Il percorso assoluto dei log degli accessi del server. Non più
               valida. Sostituita da un attributo virtual-server, access-log,
               a cui è possibile accedere utilizzando i comandi secondari get,
               set e list.

           accessLoggingEnabled
               Se si imposta true, il log degli accessi viene abilitato per il
               server virtuale. Non più valida. Sostituita da un attributo
               virtual-server, access-logging-enabled, a cui è possibile
               accedere utilizzando i comandi secondari get, set e list.

           sso-enabled
               Se si imposta true, la connessione SSO viene abilitata per le
               applicazioni Web nel server virtuale configurate per lo stesso
               realm di autenticazione. Non più valida. Sostituita da un
               attributo virtual-server, sso-enabled, a cui è possibile
               accedere utilizzando i comandi secondari get, set e list.

           ssoCookieSecure
               Imposta l'attributo Secure di qualsiasi cookie JSESSIONIDSSO
               associato alle applicazioni Web distribuite in questo server
               virtuale. Non più valida. Sostituita da un attributo
               virtual-server, sso-cookie-secure, a cui è possibile accedere
               utilizzando i comandi secondari get, set e list.

           errorReportValve
               Specifica il nome completamente qualificato di una classe Valve
               personalizzata che elabora pagine di errore predefinite per
               applicazioni in questo server virtuale. Specificare una stringa
               vuota per disabilitare la modalità di elaborazione di pagine di
               errore predefinite per questo server virtuale.

       --target
           Crea il server virtuale solo nella destinazione specificata. Di
           seguito sono riportati i valori validi.

           server
               Crea il server virtuale per l'istanza server predefinita.
               Questo è il valore predefinito.

           configuration-name
               Crea il server virtuale nella configurazione specifica.

           cluster-name
               Crea il server virtuale di tutte le istanze server nel cluster
               specificato.

           standalone-instance-name
               Crea il server virtuale per l'istanza server standalone
               predefinita.

OPERANDI
       virtual-server-id
           Indica l'ID univoco del server virtuale da creare. L'ID non può
           iniziare con un numero.

ESEMPI
       Esempio 1, Creazione di un server virtuale
           Il comando seguente crea il server virtuale denominato
           sampleServer:

               asadmin> create-virtual-server --hosts pigeon,localhost
               --property authRealm=ldap sampleServer
               Command create-virtual-server executed successfully.

STATO DI USCITA
       0
           esecuzione del comando riuscita

       1
           errore durante l'esecuzione del comando

VEDERE ANCHE
       delete-virtual-server(1), list-virtual-servers(1),
       create-http-listener(1), create-network-listener(1)

       get(1), list(1), set(1)

       asadmin(1M)

Java EE 7                      11 febbraio 2011       create-virtual-server(1)
